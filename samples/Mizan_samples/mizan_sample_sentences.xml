<?xml version="1.0" encoding="UTF-8"?>

<text>
 <s id="1">داستانی که از نظر شما می‌گذرد، ابتدا ضمن کنفرانس صلح پاریس از روی یادداشت‌هائی که به طور روزانه در حال خدمت در صف برداشته شده بودند
</s>
 <s id="2">و از روی گزارشاتی که برای رؤسای من در قاهره ارسال گردیده بودند نوشته شد.
</s>
 <s id="3">بعدا در پائیز سال 1919، این نوشته اولیه و بعضی از یادداشت‌ها، مفقود شدند.
</s>
 <s id="4">به نظر من چنان می‌آمد که از نظر تاریخی رخدادهائی را که ما تجربه کرده بودیم و احساساتی را که در طی آن به ما دست داده و امیدهائی که به آن بسته بود و عملیاتی که ما انجام داده بودیم، هیچ کس در ارتش فیصل به فکر نوشتن آن‌ها نیفتاده باشد
</s>
 <s id="5">لذا این داستان مجددا با تفاوت زیادی، در زمستان سال 1919 20 از خاطره‌ها و یادداشت‌های باقی مانده، بازسازی شد.
</s>
 <s id="6">من وقایع و رخدادهای اصلی را فراموش نکرده بودم، اگرچه شاید اشتباهاتی در آن رسوخ کرده بود؛ 
</s>
 <s id="7">و لیکن رخدادهای قابل اهمیت، پس از گذشت زمان تحت تأثیر تعلقات جدید در هاله‌ای از فراموشی فرورفته بود.
</s>
 <s id="8">تاریخ‌ها و محل وقایع، تا آنجا که یادداشت‌های من حفظ نموده بودند صحیح بودند؛ اما اسامی اشخاص را از یاد برده بودم.
</s>
 <s id="9">پس از گذشت زمان از رخدادهای جنگ، بعضی از کسانی که با من همکاری داشتند خود را در گورهای کم‌عمق خدمت به جامعه مدفون ساخته بودند
</s>
 <s id="10">لذا از نام آن‌ها آزادانه استفاده شده
</s>
 <s id="11">و لیکن بعضی دیگر هنوز زنده‌اند که نام آن‌ها را به طور سری آورده‌ایم.
</s>
 <s id="12">در بعضی موارد شخصی دارای چندین نام است
</s>
 <s id="13">این مسئله ممکن است شخصیت‌های فردی را مستور و کتاب را نه به صورت داستانی از گروهی از مردم زنده.
</s>
 <s id="14">بلکه به صورت داستانی از تعدادی عروسک‌های بی چهره و سیما درآورد.
</s>
 <s id="15">اما اگر از فردی در یکجا تمجید و در جای دیگری بد گوئی شود هیچ کس نه از تمجید و نه از تف کیر او راضی نخواهد شد.
</s>
 <s id="16">این تصویر جدا از سایرین به‌طوریکه نور اصلی را به چهره خود بتابانم در قبال همکاران انگلیسی عادلانه نیست؛ 
</s>
 <s id="17">و من مخصوصا بسیار متأسفم که، آنچه را که ارتشیان گفتند به عنوان یک هم‌ردیف. نگفته‌ام. آن‌ها دقیق و روشن نبودند.
</s>
 <s id="18">اما خیلی شگرف بودند.
</s>
 <s id="19">به خصوص اینکه نباید فراموش کرد، که آن‌ها انگیزه و یا تصوری از پایان قضیه نداشتند، بلکه این جنبه از تفکر فقط مخصوص افسران بود.
</s>
 <s id="20">بدبختانه آنچه که مرا به خود معطوف می‌داشت منحصرا این جنبه از ماجرا بود؛
</s>
 <s id="21">و این کتاب در دست یک جریان تنظیم شده از آزادی اعراب از مکه به دمشق بود؛ 
</s>
 <s id="22">و منظور آن بود که این جنگ را توجیه نمایم، تا آنکه هرکسی دریابد که این موقعیت چقدر طبیعی و تا چه اندازه اجتناب ناپذیر بود؛ 
</s>
 <s id="23">و تا چه اندازه از هرگونه رهبری و مغزهای متفکر، و یا هرگونه کمک و مساعدت خارجی چند نفر انگلیسی بی‌نیاز بود.
</s>
 <s id="24">این ماجرا فقط جنگ اعراب بود که توسط خود اعراب رهبری می‌شد و برای یک هدف عربی در عربستان به وقوع پیوسته بود.
